### **[RCS-1] Динамичен символен низ**
#### Краен срок за предаване: 05.04.2020~

Да се реализира клас String, който представя динамичен символен низ. Помислете внимателно какви член-данни трябва да съдържа, така че да осигурите коректна работа с динамичната памет.

За класа да се реализират:
 - Канонично представяне, ако е необходимо;
 - Конструктор, който позволява инициализиране на масива чрез char масив;
 - Селектори и мутатори, ако е необходимо;
 - Методи:
    - ([?]) push([?]element) - добавя символ в края на символния низ;
    - ([?]) size([?]) - връща текущия размер на символния низ;
    - ([?]) capacity([?]) - връща размера на заделения буфер;
    - ([?]) empty([?]) -  проверява дали низът е празен;
    - ([?]) at([?]pos) - връща символа на посочената позиция;
    - ([?]) front([?]) - връща символа в началото на низа;
    - ([?]) back([?]) - връща символа в края на низа. Нека последните три метода да позволяват и промяна на върнатия елемент;
    - ([?]) append([?]str) - добавя друг низ в края, като променя текущия;
    - ([?]) c_str([?]) - връща char масив еквивалента му;
    - ([?]) shrink_to_fit([?]) - променя размера на низа, така че да е заделена толкова памет, колкото се използва;
    - ([?]) resize([?]n) - задава размера на низа да бъде колкото подадения размер n, като излишните елементи се считат за свободни за презаписване.
    - ([?]) resize([?]n, [?]character) - в случай, че n е повече от текущия размер, низът се разширява с необходимия брой символи, подадени като втори параметър, докато не се достигне желаният размер;
 - Оператори:
    - ([?]) operator + ([?]) - позволява конкатениране с друг символен низ;
    - ([?]) operator += ([?]) - прави същото като предишния;
    - ([?]) operator [] ([?]) - осигурява достъп до елемент от низа на дадена позиция, като позволява и неговата промяна;
    - оператори за вход и изход;
    - ([?]) operator bool([?]) - проверява дали низът е празен.

**Уточнения:**

1.  Със символите ([?]) са отбелязани неща, които трябва да помислите и да попълните при необходимост. Това може да са типове, параметри, имена и прочие.
2.  На някои функции са посочени част от параметрите. Това не означава, че не е необходимо да има и още. При нужда, добавяйте новите след тези, които са посочени, а ако не са, редът е без значение, така или иначе вие трябва да прецените какви ще са те. Това че няма нищо **не означава** че не трябва да има параметри.
3.  Можете да додефинирате някои от методите/операторите ако счетете за необходимо.
4.  **Следвайте практиките, които сме обсъждали на семинарите.**
5.  **Не променяйте** имената на методите/операторите.
6.  Обърнете внимание на константните обекти.

**Предаване на решенията**

- Качвате своите решения в това репо, в папка student_work. Има подробни инструкции за организацията му в началото;
- Commit съобщенията можете да ги префиксвате с ключа на задачата. В случая това е [RCS-1], за да бъде ясно по какво точно сте работили;
- Дадена работа се счита за предадена в момента, в който поискате PR-a ви да бъде ревюиран от мен;
- След като бъде прегледана и получите обратна връзка може да се наложи да направите промени по кода си. Все пак целим да пишете работещи неща, а не да просто да предадете нещо. Имайте предви, за тези от вас, които направят промените в най-кратки срокове ще имат бонус към крайната оценка от ТКС.